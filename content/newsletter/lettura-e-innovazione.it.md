---
title: "Lettura e innovazione - Bùcs #1"
date: 2018-03-18T14:38:08+02:00
author: "Fausto Gimondi"
---
Benvenuti al numero uno della newsletter di Bùcs.

Bùcs è un progetto nato per favorire e stimolare la lettura nel contesto dell’era digitale.
Ogni settimana vi aggiorneremo sui progressi del nostro progetto, condividendo con voi notizie, risorse, eventi e persone che ci hanno aiutato, ispirato o semplicemente incuriosito. Cose vecchie e nuove, ma crediamo utili.

Questa settimana: il dibattito sulla stupidità degli ebook, l'intelligenza dei dati di un lettore taglia-forte, il catalogo e il ritratto di un grande collezionista. Poi qualche nota su eventi visti e persi.

Buona lettura. 

## Sulla stupidità degli ebook

Arnaud Nourry uno dei più potenti personaggi dell'editoria libraria mondiale, CEO del gruppo francese Hachette ha sostenuto che gli ebook sono stupidi. E se lo dice chi guida un gruppo editoriale con un giro d'affari di circa 3 miliardi di euro, forse, c'è da crederci. 

Il limite dell'ebook è nel suo formato.

L'ebook è un prodotto stupido. E’ l'esatta copia della sua versione cartacea, ma in versione elettronica. Non c'è creatività, non ci sono migliorie, manca una reale esperienza digitale.

### The ebook is a stupid product

An [interview with Arnaud Nourry](https://scroll.in/article/868871/the-ebook-is-a-stupid-product-no-creativity-no-enhancement-says-the-hachette-group-ceo) about the future of digital publishing, why he took on Amazon as an opponent and the market potential in India.

Il dibattito sul tema non è mancato. Quasi 1.000 i commenti alle dichiarazioni di Nourry sul [Guardian](https://www.theguardian.com/books/2018/feb/20/ebooks-are-stupid-hachette-livre-arnaud-nourry) e prese di posizione di autori e [accademici](https://theconversation.com/publishings-ratner-moment-why-ebooks-are-not-stupid-92524). In Italia segnaliamo il dibattito su [ilPost](https://www.ilpost.it/2018/02/21/ebook-prodotto-stupido/), e l'intervista a Mario Mancini, co-fondatore di goWare, start-up di nuova editoria che in sintesi dice: "*Dispiace dirlo ma è Kindle ad essere stupido*"

### Ebook sei stupido!

{{< figure src="/images/stupid_forrest.jpg" class="right" >}}

[Secondo Nourry l'ebook è stupido](http://www.ebookextra.it/ebook-stupido-parola-del-capo-hachette/), zero creatività. Lo si vuol tenere stupido. Le potenzialità di questa tecnologia sono usate al 10%. La colpa è del Kindle.


## Quando i dati dicono molto più delle parole

{{< figure src="/images/dati-parole.png" >}}

Andrea Zanni è una delle personalità più innovative che abbiamo incontrato durante il nostro percorso di costruzione del progetto Bùcs. Wikipediano e Anobiano (nei prossimi numeri vi parleremo anche di [Anobii](http://www.anobii.com/)) della prima ora, Andrea ha provato a raccontare dieci anni di letture (anche quelle non finite) senza troppe parole ma con tanti tanti dati. Tutti quei dati di cui l'industria editoriale dispone ma che mai utilizza. La lettura è consigliata, così come ogni tentativo di emulazione (che nel caso vi invitiamo a segnalarci).

###  I libri che ho letto negli ultimi 10 anni 

[Nel gennaio 2008 avevo appena compiuto 23 anni](https://medium.com/@aubreymcfato/i-libri-che-ho-letto-negli-ultimi-10-anni-2008-2017-fdafca622e3), mi ero laureato in matematica da sei mesi, e avevo appena deciso di cambiare completamente campo di studi, entrando nel mondo delle biblioteche digitali. 

## Librerie e librai

Lo [Studio Bibliografico Giorgio Maffei](http://www.giorgiomaffei.it/) è specializzato in testi originali delle avanguardie artistiche e letterarie del Novecento. Segnaliamo, sorvolando sulla nota qualità dei libri proposti, la semplicità e chiarezza nella presentazione dei cataloghi e l'uso pertinente del video (si veda ad es. [Zang Tumb Tuuum](http://www.giorgiomaffei.it/Video/Zang%20Tumb%20Tuuum.php)).

Per conoscere meglio Giorgio Maffei, scomparso da qualche anno, e farsi un idea di come sia il mondo del libro raro e d'artista vi consigliamo questo breve documentario.

{{< vimeo 81748182 >}}

CARTA racconta la storia di Giorgio Maffei, uno dei più importanti collezionisti di libri d'artista presente in Italia. libri d'artista in Italia...

## Eventi

{{< figure src="images/eventi-e-libri.jpg" title="Incontro sull'evoluzione dei libri" >}}

Siamo stati a Tempo di Libri, abbiamo comprato qualche libro curioso, ascoltato qualche conferenza “digitale”, scoperto poche cose nuove e assistito alla stucchevole mostra-museo Da Gutemberg a … Zuckerberg: per scoprire oltre agli ebook reader “tutti gli altri nuovi servizi e prodotti che gli editori hanno realizzato nel campo del digitale”. Ma quali? Se voi c'eravate per favore segnalateceli.

Non ci siamo stati, ma avevamo la curiosità di andare a [Storie Digitali](http://storiedigitali.live/?utm_campaign=Revue%20newsletter&utm_medium=Newsletter&utm_source=B%C3%B9cs): il festival dedicato alle storie digitali di successo. Persone, società, esperienze, aziende, culture, mestieri raccontate dai loro protagonisti. Live perfomance, book signing, digital show.

## Bùcs app

Siamo vicini ad un primo rilascio con poche funzionalità ma sufficienti per farsi un'idea del prodotto: ricerca e salvataggio del libro trovato in una lista. Un primo piccolo passo, che Bùcs è un progetto maratona. 

Nei prossimi numeri cercheremo di raccontarvi meglio il funzionamento dell'app, ma sopratutto vi chiederemo qualche suggerimento.
